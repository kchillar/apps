శ్రీం ఓం అవిఘ్నమస్తు - శ్రీగురుభ్యోనమః
----------------------------
Page-1

   నా ఆధ్యాత్మిక జీవితం వ్రాయడానికి నాకు ప్రేరణ కలిగించింది మా అక్కయ్య కూతురు దయామయి. మా అక్కయ్య మాటల సంధర్భంలో నీపేరు జోయ. ఎంత మంచి పేరో! నాన్న ఇష్టపడి పెట్టు కున్నారు. ఎందుకు "జయ" అని మార్చారో తెలియదు అన్నది. అదే విధంగా కొనసాగిన మా సంభాషణ మహాకవి శ్రీ శ్రీ దాశరధి గారు నా పేరు మీద రాసిన పద్యం గురించి చెప్పి, చదివి వినిపించాను. అంత గొప్ప కవి నీ పేరు మీద రాస్తే ఇలా వుంచావేంటి? జాగ్రత్తగా లామినేట్ చేయించు అని అన్నది. ఆ పుస్తకం తీస్తే వెరేవాళ్ళు నాకు రాసిన ఉత్తరాలు, ఆధ్యాత్మికతకు సంబందించినవి చూసి అవికూడా జాగ్రత్తచేయి పిన్నీ. నీ పిల్లలు చదువుకొని కొంతయినా గ్రహిస్తారు కదా! అని అన్నది. మానాన్న ఆధ్యాత్మికంగా, Scientific గా, విజ్ఞాన శాస్త్రంగా ఎంతో ఎదిగారని మాకు అర్ధం కాకపోయినా ఆయనంతటి గొప్పవారు కదా అని తెలుసుకుంటాంకదా! నేను, ఆదిత్య, పిల్లలు కొంతయినా గ్రహిస్తాంకదా! అని అన్నది. అంతేకాక నీ ఆధ్యాత్మిక జీవితం గురించి క్లుప్తంగా రాయి అని అన్నది. 

  నా జ్ఞాపకశక్తి తగ్గి, వ్యక్తులు, తేదీలు, స్థలాలు, ఊళ్లు, చాలామర్చిపోయాను. జ్ఞాపకమున్నంతవరకు రాయడానికి ప్రయత్నిస్తాను. 

  అది 1975 సం||అనుకుంటాను. మేము బర్కత్ పురాలో ఉండేవాళ్లం. అప్పట్లో కుటుంబ ఆర్ధిక పరిస్థితుల వల్ల నేను సుందర కాండ పారాయణ చేసేదాన్ని. చాలాసార్లు, చాలా నియమాలతో చెసేదాన్ని. అలా చేస్తున్న రోజుల్లో, శంకర మఠం కూరగాయల మార్కెటు చివర చలపతిరావుగారు అనే వారు ఉండేవారు. వారు వేంకటేశ్వరస్వామి వారి ఉపాసకులు. (Page-2) వారి దగ్గరికి వెల్తుండే వాళ్లం. ఒక రోజు ఆంజనేస్వామి వారు నా ఒంటిమీదకు వచ్చి, నేను ఏశ్లోకాలయితే సంపుటీకరణంగా పెట్టు కున్నానో అవే గట్టిగా చెప్పడం మొదలు పెట్టాను. నాకు తెల్సుకాని, నేను ఆపుకోలేక పోతున్నాను. నాకు శరీర స్ఫ్రుహపోయింది. దాంతో మావారు కంగారు పడిపోయారు. వెంఠనే చలపతిరావుగారు, కంగారు పడకండి సుబ్బరావు గారు, ఆవిడకు కొద్దిసేపట్లో తెలివి వస్తుందని చెప్పారు. అప్పుడు శ్రీ చలపతిరావుగారు అహోబిలం స్వామిని తీసుకొచ్చారేంటన్నారు. మాకు అర్ధం కాలేదు! కొంతసేపటికి వారే తోకస్వామి, అంటే ఆంజనేయ స్వామి నీవెంట వచ్చాడు. అదిగో ఆమూలన కూర్చున్నాడని అన్నారు. మాకు ఎవ్వరూ కనిపించలేదు. తెలియలేదు కూడ. 

  తరువాత తరచుగా వారింటికి వెళ్లినా, మా ఇంట్లో కూడ ఆంజనేయస్వామి నాకు ఓంటిమీదకు రావడం జరిగేది. అప్పట్లో మా అమ్మ వచ్చి నాదగ్గర వుంటుండేది. ఎవరైనా ఏదైనా అడిగితే చెప్పేదాన్నిట. మా అమ్మకు నా పరిస్థితి కొద్దిగా అవగాహన అవుతుండేది. దాని తరువాత నాకు దేహ విస్మృతి కలగటం, అలా కొన్ని గంటల పాటు ఉండేదాన్ని. క్రమంగా రోజూ జరుగుతుండేది. పైగా నాకు దేనిమీద అభిరుచి, ఆసక్తి వుండేదికాదు. ఏదో యాంత్రికంగా అన్ని పనులూ నా దేహస్థితిని బట్టి చేస్తుండేదాన్ని. ఏదోకావాలి? ఏదోచేయాలని, ఇది నా యదార్ధ స్థితి కాదు, దేన్నోతెలుసుకోవాలి ! నా గమ్యంవేరు, నా లక్ష్యంవేరు, ఇలా నా ఆలోచనలు సాగుతూ, అన్నింటిమీద వైరాగ్యభావం బలపడుతూ వస్తోంది. ఇది చూసి మా అమ్మ కంగారుపడి, మా గురువుగారి ప్రధమ శిష్యురాలైన శ్రీమతి రాజేశ్వరమ్మగారి దగ్గరకు తీసికెళ్లింది. ఆవిడ కూడా కొన్ని ప్రశ్నలడిగి, ఏ నిర్ణయానికి రాలేక ఊరకుండిపోయారు.

  ఇలా కొన్ని నెలలు గడచిన తరువాత, వైరాగ్యభావం పెరిగిందే కాని తగ్గ లేదు, సరికదా! నా సమాధులు ఎక్కువగా రావడం, గంటలకొద్దీ దేహస్ఫురణ లేకుండా వుండేదాన్ని.

page-3

  దాంతో మాఅమ్మకు ఏమీ అవగాహన కాక మా గురువుగారి దగ్గరకి తీసుకెళ్లింది. వెంఠనే వారు కూడా స్పందించక మళ్లీ చూద్దాంలేండి అని పంపివేసారు. ఇలా కొన్ని నెలలు గడచి పోయాయి. పిల్లలు పాఠశాలకు వెళ్లే వయస్సు. మావారికి ఫ్యాక్టరీవుద్యోగం. దాంతో ఏంచేయాలో తనకూ తోచలేదు. మళ్లీ మా అమ్మగారు మా గురువుగారి దగ్గరికి తీసికెళింది. అప్పుడు వారు మీ అల్లుడుగారు అమ్మాయిని తీసుకొని రవాలన్నారు. దాంతో మావారు కూడ శ్రీగురువుగారి దగ్గకి రావడం మొదలు పెట్టారు. 

  శ్రీగురువుగారు కూడ ఈ సమాధులు గురించి మాకు పెద్దగా అవగాహన లేదు కాని, ప్రయత్నించి ఆవిడకు సమాధులు పోయి మామూలు దైనందిన సాంసారిక జీవితం గడిపేలా ప్రయత్నం చేద్దామన్నారు. ఆవిధంగా నా జీవితంలో శ్రీగురువుగారి దయవల్ల మళ్లీ సంసారిక జీవితం పునరు జ్జీవితం ప్రారంభమైంది. అప్పటి నుంచి తరచుగా సమాధులు రావటంతో నాకు చాలా ఆధ్యాత్మిక విషయాలు అవగాహన అవుతుండేవి. ఒక్కొక్క సమాధిలో ఒక్కొక్క విషయం అవగాహన అవుతుండేవి. అప్పుడు నేను కొన్ని విషయాలు చెప్తుండేదాన్ని. అలా కొద్ది రోజులు విన్నతరువాత, మా అమ్మ కొన్ని కాగితాలమీద కొన్ని డైరీలో రాస్తూండేది. కొన్ని విషయాలు తనకు తెలియనివి వున్నవని అంటుండేది. తరువాత నాకు కొద్దిగా దేహ విస్మృతి తగ్గీన తరువాత నేను కొన్ని విషయాలు రాయడం మొదలు పెట్టాను. అవి తీసికెళ్లి శ్రీమాగురువుగారికి విన్పించేదాన్ని. పై విధంగా సమాధులు వస్తూన్నరోజుల్లో ఒక రోజు "ఓం" కారం వచ్చి, నా ముక్కులోని రక్త నాళాలు పగిలి రక్తం రావడం జరిగింది. తరువాత కొంత సేపటికి తగ్గి మామూలు స్థితికి రావడం జరిగింది.

page-4

  ఆ సమాధులలో గ్రహించినవి కొద్దిగా వివరిస్తాను. ఒక సమాధిలో జగత్తు అంతా లయం అయిపోవడం, మిధ్యాత్మ నిశ్చయం చేయడం జరిగింది. ఒక సమాధిలో మానవుని మెదడు(Brain) లో చాలా భాగం, అనగా 90% పాళ్లు మనం ఉపయోగించటం లేదని తెలిసింది. మరొక సమాధిలో భగవంతుడెవరు? ఈ కనిపించే మానవుల శాస్త్ర, సాంకేతిక, వైద్య, విద్యాది మొదలైన రంగాలలో కనిపించే మానవమూర్తులు మాత్రమే కారని, ఆన్నింటికీ, అందరికీ ఆధార భూతమైన ఒక శక్తి ఉన్నదని గ్రహించాను. మరొక సమాధిలో జీవుడు తన జీవితాన్ని మాధవుడికి అంకితం చేస్తే భగవంతుడు ఎలా మలుస్తాడన్న విషయం అవగతమైంది. మరొక సమాధిలో ఆంజనేయ స్వామిని ఆరాదించినందుకు నాకు జ్ఞానోదయం కలిగించడానికి ఆది పరాశక్తి అయిన లలితా దేవిని ఆశ్రయించమని తెలిపినట్లుగా గ్రాహించాను. కొన్ని సమాధులలో నేనే పరాశక్తిగా, నేనే ఆచిత్ శక్తిగా, నేనే ఆనంద స్వరూపిణిగా గ్రహించేదాన్ని. మరొక సమాధిలో నేను వచ్చిన కారణం వేరు, నేను చేస్తున్న కర్మలు వేరు. నేను ఈ బంధనాల్లోంచి బయట పడి, మోక్షగామిని కావాలని ప్రభోద. పై ఘర్షణలలో కొన్ని సంవత్సరాలు జరిగి క్రమంగా శ్రవణం చేయడం, శ్రీ పూజ్యులు నాందేడు గురువుగారు కూడా అప్పుడప్పుడూ వచ్చి చెప్పడం వల్ల నేను నెమ్మదిగా సహజావస్థకు చెరుకో గలిగాను. క్రమంగా జీవితం, పరమార్ధం సహజంగా మారి గృహిణిగా నా విద్యుక్త ధర్మాలు నెరవేరుస్తూ ఉండేదాన్ని. 

  అప్పుడు మా అమ్మ నాకు కలిగిన స్థితులు ఏమిటి? ఎందికింత వైరాగ్య భావం కలిగింది? అని నన్ను కొంతమంది ఆధ్యాత్మిక గురువుల వద్దకు తీసికెళ్లింది. వారిలో ముఖ్యులైనవారు, పర్స వంశానికి గురువులైన శ్రీశ్రీశ్రీ పూజ్యులు నాన్నగారి దగ్గరకు తీసికెళ్లింది. నాన్న గారు గొప్ప జ్ఞాని, రాధాదేవి భక్తులు. గోలోక దర్శనం, రాధాదేవి దర్శనం అయిన సత్పురుషులు. రాధాదేవితో సంభాషిస్తుండేవారు. వారు నాతో చాలా సమయం గడిపి, నన్ను చాలావిషయాలు అడిగి తెలుసుకొని ఆమోదముద్ర వేసారు. నాకు కలిగిన స్థితి మంచిదేయని వెలిబుచ్చారు.

page-5

  అక్కడి నుంచి జిల్లెళ్లమూడి అమ్మ దగ్గరికి తీసికెళ్లింది. అక్కడ అమ్మ దగ్గర రెండు రోజులు వున్నాము. అమ్మ దర్శనానికి వెళ్లి నప్పుడు నేను, మా అమ్మ, రాధారెడ్డి అన్నయ్య, ఇంకెవరో ఒకళ్లు ఆ గదిలో వున్నారు. నేను జిల్లెళ్లమూడి అమ్మ పాదాలకు నమస్కరించి, నాకు శ్రీచక్ర సమన్వయం చేయ ప్రార్ధించాను. వెంఠనే నాకు అమ్మలో, జిల్లెళ్లమూడి అమ్మలో, శ్రీచక్రం, షట్చాక్రాలు, బిందు దర్శనం కలిగినై. నేను పెద్దగా ఒక్కొక్క చక్రాన్ని చెప్తుంటే జిల్లెళ్లమూడి అమ్మ వేంఠనే తలుపులు వేయించారు. తరువాత మాకు తీర్ధ ప్రసాదాలు ఇచ్చి ఆశ్వీరదించి పంపించారు. ఆ విధంగా అమ్మ అనుగ్రహం పొందాను. 

  ఒక సారి శ్రీగురువుగారు నన్ను మద్రాసులో వున్న తుమ్మలపల్లి రామలింగేశ్వరరావు గార్ని కలసి వారి ఆశ్శీస్సులు తీసుకోమన్నారు. తుమ్మలపల్లి రామలింగేశ్వరరావు గారు సన్యసించి, అద్వయానంద భారతిగా వినుతికెక్కారు. వారు శ్రీవిద్యలో నిష్ణాతులు, గొప్ప కవి, దేవి ఉపాసకులు. వారి రచనలలో ముఖ్యమైనవి శ్రీచక్ర విలసనము, శ్రీచక్ర పూజావిధానము. శృంగేరి జగద్గురువుల ఆశ్శీస్సులు పొందిన మహనీయులు. నేను వారిని దర్శించినప్పుడు వారు hospital లో ఉన్నారు. అయినా వారు నన్ను ఆప్యాయంగా పలకరించి ఎందుకు వచ్చావు? అని అడిగారు. మా గురువుగారు మీ ఆశ్శీస్సులు తీసుకోమన్నారని చప్పాను. అప్పుడు వారు ఇన్ని రోజులు ఆసుపత్రిలో వున్నా నాశరీరంలో ఇంకా గంధం సువాసన వస్తున్నదని, సాంకేతికంగా తెలియజేసి, మీ గురువుగారికి తెల్పమన్నారు.

  కొద్ది సంవత్సరాల తరువాత చింతలపూడి స్వామి విజయ్ నగర్ కాలనీ వస్తున్నారని తెలిసి నేను అమ్మ వారి దర్శనానికి వెళ్లాం. వారుకూడా నాతో చాలా ఆధ్యాత్మిక విషయాలు నన్ను అడిగి, అడిగి నాచేతనే కానిదేది, అయినదేది, లేనిదేది, ఉన్నదేది అని చెప్పించారు. వారు చెప్పిన విషయాలు చాలా అవగాహన అయినాయి. వారు నాకు అమ్మకు ఆశ్శీస్సులు అందచేసారు.  

 page-6

  కొద్ది సంవత్సరాలు గడచిన తరువాత నేను చింతలపూడి ఆశ్రమానికి వెళ్లాను. అక్కడ మా అమ్మమ్మగారి పేరు చెప్పగానే ఆ స్వామిజీ ఎంతో సంతోషపడి నన్ను ఎంతో సాదర పూర్వకంగా రమ్మని, మా అమ్మమ్మగారు ఆశ్రమానికి చేసిన సహాయానికి ఎంతో సంతోషం వ్యక్తపరిచారు. నాకు వారి ఆశ్రమంలో జరుగుతున్న పూజలు, శ్రీచక్రార్చన మొదలైన విషయాలు ఎంతో విశదంగా తెలియపరిచి, ఆశ్రమ వాసులకు నా గురించి ఎంతగానో చెప్పారు. ఆ విధంగా వారి ఆశ్శీస్సులు కూడా తీసుకున్నాను.

  తరువాత కొద్ది రోజులకు తుమ్మలపల్లి రామలింగేశ్వరరావు గారి దంపతులు మా ఇంటికి కూడ వచ్చి ఆధ్యాత్మిక విషయాలు చెప్పారు. తరువాత కూడ వారు మద్రాసు నుంచి వచ్చినప్పుడల్లా మా ఇంటికి వస్తూండేవారు. తరువాత కొన్ని సంవత్సరాలకు వారు సన్యసించినప్పుడు మమ్మల్ని రమ్మనమని మాతమ్ముడి రాజేశ్వరరావు చేత ఉత్తరం రాయించారు. అనివార్య పరిస్థితుల వల్ల మేమువెళ్లలేక పోయాము. సన్యసించిన తరువాత వారు అప్పుడప్పుడు శంకరమఠం వచ్చి ఉంటుండేవారు. మేము వెళ్లి వారిని దర్శించు కొనే వాళ్లం. అప్పటికే వృద్ధాప్యఛాయలు, అనారోగ్యం బాధిస్తుండేవి.

నేను రాసిన ఆధ్యాత్మిక వ్యాసాలు పేర్లు మాత్రమే:
01) రాధాతత్వము  
02) మహాశిల్పి 
03) నేనెవరు? 
04) పూజ(వ్యంగరచన)
05) అభిషేకం  
06) అక్షరమాల 
07) ఆత్మప్రభోధము - వైరాగ్యం 
08) మాయ
09) ఓమహర్షీ - ఓమహాయోగి 
10) శివుడు - శక్తి 
11) దైవము - భావన - తెల్సుకోవడం 
12) పూజాక్రమము - అంతర్యాగం 
13) జ్ఞాని - అజ్ఞాని 
14) యదార్ధ పరమార్ధం 
15) ఆత్మానుభూతి  
16) సిద్ధార్ది నామ సంవత్సరము 
17) మనిషి 
18) దిశాకల్పన 
19) భగవంతుని పూజాక్రమము 
20) కృష్ణుడికి నివేదన 
21) పరమేశ్వరునికి పిలుపు 
22) గోపిక 
23) వైఖరి - దుఃఖం - ఆవేశము - ఆరాటం
24) గురువు - అనుగ్రహం
25) లక్ష్మీనరసింహ - శివ - కేశవ స్తోత్రం 
26) పుట్టిన రోజు
27) వైశాఖ పూర్ణిమ 
28) ప్రమాదొవై మృత్యుః 
29) స్థితి - భావన
30) ఒక అజ్ఞాని ప్రశ్న
31) మనస్సు 
32) వైరాగ్యం - బోధ 
33) గురువు - పంచభూతాలు
34) జీవితవిలువ - లక్ష్యము 
35) ప్రారబ్దము - జ్ఞానము 
36) గురువు - శిష్యుడు 
37) కర్తవ్యం 
38) జిల్లెళ్లమూడి అమ్మ
39) జన్మరాహిత్యము - ప్రార్ధన ??
40) త్రిశక్తిరూప శేషాద్రి అమ్మవారు అష్టోత్తర శతనామావళి

మేము దర్శించిన అవతార పురుషులు, జ్ఞానులు:
01) భగవాన్ శ్రీశ్రీశ్రీ సత్యసాయి బాబా 
02) మాతృశ్రీ జిల్లెళ్లమూడి అమ్మ
03) అమృతానందమయి 
04) విజయేశ్వరీ దేవి
05) వెదురు పాక గురువుగారు (God గారు)
06) తుమ్మలపల్లి రామలింగేశ్వరరావుగారు (అద్వయానందభారతి)
07) పూజ్యులు శ్రీశ్రీశ్రీ నాన్నగారు (రాళ్లబండి వీర భద్రరావుగారు)
08) విమాలమా (హరనాథ బాబ భక్తురాలు) ??
09) కుర్తాళం స్వాములవారు
10) మల్లాప్రగడ శ్రీరంగరావుగారు
11) పీనపాటి మహదేవుగార  
12) చందోలు రాఘవ నారాయణ శాస్త్రిగారు (దేవిప్రత్యక్షం)
13) జియ్యాగూడ స్వామి (హనుమత్ ఉపాసకులు - తోకకూడ వచ్చింది)
14) దివాకర్ల వేంకటావధానిగారు (కవి-ఉపాసకులు) 
15) ప్రణవానందస్వామి (శ్రీచక్ర ఉపాసకులు-దేవాలయ నిర్మాణం)
16) గణపతి సచ్చిదానంద స్వామి
17) పరమానంద భారతి
18) చింతలపుడి ఆశ్రమం స్వామీజి - బోధానందపురి 
19) పండ్రిమలైస్వామీజి - అమ్మనాన్న తో దర్శించాను 
20) బ్రహ్మశ్రీ బొమ్మకంటి లక్ష్మినరసింహమూర్తిగారు (పరమగురువులు)
21) శ్రీశ్రీశ్రీ చిన్మయానందస్వామీజి 
22) శ్రీశ్రీశ్రీ భగవాన్ విశ్వయోగి విశ్వంజీ
23)

page-9

నేను ఉపన్యసించిన ప్రదేశములు:
01) హన్మకొండ - వరంగల్ (టి.టి.డి కళ్యాణమండపము ధర్మప్రచార పరిషత్తు)
02) పాల్వంచ - Nava Bharat Ferro Alloys
03) బొంబాయి - దేవనార్ (B.A.R.C Quarters) లో 
04) దివ్యశక్తి ఎపార్ట్ మెంట్సు (Divya Sakthi Apartments)
05) A.S. Rao Nagar - అణుశక్తి కాలని
06) ఇంట్లో దాదాపు 20-25 సంవత్సరాలు చెప్పాను

గౌ|| శ్రీ దివాకర్ల వేంకటావధానిగారు బర్కత్ పురాలో మా ఇంటికి నాలుగు ఇండ్ల తరువాత ఉండేవారు. వారింటికి ఒకావిడ వచ్చి వైశేషికం గురించి అడిగితే నాపేరు చెప్పి మా ఇంటికి పంపించారు. ఆవిడ శ్రీవిద్యోపాసన గురించి నాదగ్గర తెలుసుకొనేది. తరువాత వారు కూడా మా ఇంటికి వచ్చి వెడుతుండేవారు. నేను కూడా వారింటికి వెడుతుండేదాన్ని. ఒక సారి వెదురుపాక గురువుగారు వస్తే చాలమంది వారింటికి వచ్చారు. నన్ను కూడా రమ్మంటే నేనువెళ్లాను. అందరూవారిని భౌతిక విషయాలు అడుగుతుంటే, నేను ఆధ్యాత్మిక విషయాలు అడుగవచ్చా అని అడిగి నేను కొన్ని ప్రశ్నలు వారిని అడిగాను. వారు వాటికి సరిగ్గా సమాధానం ఇవ్వలేకపోయారు. మర్నాడు శ్రీ అవధానిగారు మా ఇంటికి వచ్చి అమ్మాయి, నీవు వార్ని ప్రశ్నలడిగి తికమక పెట్టావు. అని నాతో అన్నారు. 

  ఇలా నా పారమార్ధిక జీవితం ఏ ఆటంకాలు లేకుండా సాగింది. దీనికి నాకు పూర్తి సహాయ సహకారం అందించిన వాళ్లు మా అమ్మ కన్నతల్లి, రెండోది నా భర్త కీ||శే||శ్రీ సుబ్బారావు గారు. మా అమ్మ శాస్త్రం బాగా చదివినందువల్ల నా స్థితిని గ్రహించి మా వారితో చెప్తూండేది. దానికి మావారు పూర్తిగా సంతుష్టులై, నాకు పూర్తిగా దోహద పడి, ఏంతో గౌరవభావంతో చూచేవారు. అంతేకాక నాదగ్గరకు ఆధ్యాత్మికంగా, భౌతికంగా ఎవరైనా సందేహాలతో వస్తే ఏమీ విసుక్కొనేవారు కాదు! పై విధంగా సంపూర్ణంగా నాకు తోడ్పడిన మా వారికి, మా అమ్మకు నేనెంతో ఋణపడి వున్నాను. నేను వెరే వూళ్లుకు ఉపన్యాసాలు ఇవ్వడానికి వెడితె వద్దని అభ్యంతరం పెట్టేవాళ్లు కాదు. పై విధంగా నా ఆధ్యాత్మిక జీవితం నిరాటంకంగా, సంతృప్తిగా జరిగింది. ఇప్పుడు మిగిలిన జీవితం ప్రారబ్దానుసారంగా శరీర యాత్ర చేయడం, తరువాత ఈశ్వరేచ్ఛ. 

మా గురుదేవులు శ్రీశ్రీశ్రీ సుసర్ల లక్ష్మీనరసింహమూర్తి గారికి శతధా, శహస్రధా నమస్కారములు.

పై వ్యాసం కీ||శే||మావారు శ్రీ సుబ్బరావుగారికి అంకితమిస్తున్నాను.


 

 


 
 





 


 
 














  







 





   
       

 



 

 

  



 
 







 

  

 






















      
  





 


 



  

  
  







 


   
       


       
 

































































































